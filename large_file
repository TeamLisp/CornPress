Az Operációs rendszerek tárgy a 2008-as BSC tanrend része. A tantárgyat a programtervező informatikus BSC szak IV. vagy V. félévében kötelező elvégezni.
A tárgy órabeosztása 2+1. Előadások és gyakorlatok keretében mélyítjük el a tananyagot.

A tárgy elvégzése során a megfelelő ismeretanyagot átadva, a célunk az, hogy a hallgató:

    ismerje az operációs rendszerek alapjait
        ismerje az operációs rendszer fogalmát, feladatát, tervezési célkitűzéseit, felhasználási kategóriáit, a rendszerhívások alapjait, alkalmazási felületét.
        ismerje a folyamatok, folyamatleíró, folyamattáblázat fogalmát, megvalósítását, szálak fogalmát, megvalósítását, szálak-folyamatok közti alapvető különbségeket
        legyen tisztában a folyamatok és ütemezések alapjaival, ütemezési alapalgoritmusokkal 
        ismerje a párhuzamosság alapjait, versenyhelyzetek, kritikus szekciók, szemaforok, monitorok, holtpontok fogalmait, alapvető tulajdonságait
        ismerje az alapvető memóriakezelési módszereket, virtuális memória fogalmát, megvalósítási módjait, alapvető virtuális memóriakezelési algoritmusokat
        Bemenet/kimenet ütemezési algoritmusokat, állományrendszerek szolgáltatásait, megvalósítását

    használja az operációs rendszer (Linux, Windows) adta alap lehetőségeket
        használja az operáció rendszer parancs és grafikus felületét
        ismerje a rendszerkönyvtárak elérhetőségét, alapvető fájlrendszerbeli hívásokat
        használja a folyamatkezelő hívásokat (fork, execv, kill stb)
        legyen képes a párhuzamos folyamatok kritikus szekcióit szemafor használattal biztosítani
        ismerje az osztott memória, alapvető hálózati lehetőségek(socket) használatát

    legyen képes alapvető operációs "rendszerközeli" programok készítésére
        használja a megfelelő C, C++ fordítót (GNU, cc, gcc)
        ismeri az alapvető fájlrendszer manipuláló rendszerhívásokat
        használja a folyamatkezelési rendszerhívásokat (fork, kill, execv …)
        használja az alapvető üzenetküldő rendszerhívásokat..)
        tudjon olyan programokat írni, melyek osztott memória, csővezeték, vagy hálózati kapcsolaton keresztül végzik az adataik cseréjét.
 
